AntennaPod je správca a prehrávač podcastov, ktorý vám sprostredkuje okamžitý prístup k miliónom bezplatných a spoplatnených podcastov - od nezávislých tvorcov podcastov až po veľké vydavateľstvá ako BBC, NPR a CNN. Pridávajte, importujte a exportujte ich zdroje bez problémov pomocou databázy podcastov Apple Podcasts, OPML súborov alebo jednoduchých RSS odkazov.
Sťahujte, streamujte alebo plánujte epizódy a užívajte si ich, ako sa vám páči s nastaviteľnou rýchlosťou prehrávania, podporou kapitol a časovačom vypnutia.
Ušetrite si námahu, baterku a mobilné dáta pomocou robustnej automatickej kontroly sťahovania epizód (zadaním času, intervalov a Wi-Fi sietí) a mazania epizód (založené na obľúbených epizódach a nastavení oneskorenia).

AntennaPod je vytvorený nadšencami do podcastov a je slobodný v každom slova zmysle: má otvorený zdrojový kód, je zadarmo a bez reklamy.

<b>Importujte, spravujte a prehrávajte</b>
• Ovládajte prehrávanie odkiaľkoľvek: z widgetu na domácej obrazovke, systémových oznámení, ovládaním pomocou tlačítiek na sluchátkách, vrátane bluetooth
• Pridávajte a importujte kanály pomocou zoznamov v službách Apple Podcasts, gPodder.net, fyyd alebo Podcast Index, OPML súborov a RSS alebo Atom odkazov
• Užívajte si počúvanie s nastaviteľnou rýchlosťou prehrávania, podporou kapitol, zapamätanou pozíciou prehrávania a pokročilým časovačom (ovládanie zatrasením, zníženie hlasitosti)
• Počúvajte heslom chránené zdroje a epizódy

<b>Udržujte si prehľad, zdieľajte a hodnoťte</b>
• Sledujte najlepšie z najlepších a pridajte si epizódy medzi obľúbené
• Nájdite tú správnu epizódu v histórií prehrávania alebo prehľadávaním v nadpisoch a popisoch epizód
• Zdieľajte epizódy a kanály pomocou pokročilých nastavení pre sociálne siete a e-maily, služieb gPodder.net alebo cez export do OPML súboru

<b>Ovládajte systém</b>
• Prevezmite kontrolu nad automatickým sťahovaním: vyberte kanály, vylúčte mobilné siete, vyberte si konkrétne Wi-Fi siete, vyžadujte nabíjanie telefónu a nastavte časy a intervaly
• Spravujte využitie úložiska nastavením počtu uložených epizód, inteligentným vymazávaním a zadaním umiestnenia súborov
• Prispôsobte si prostredie aplikácie pomocou svetlého alebo tmavého motívu
• Zálohujte si svoje zbierky odberov pomocou služby gPodder.net alebo exportom do OPML súboru

<b>Pridajte sa ku AntennaPod komunite!</b>
AntennaPod aktívne vyvíjajú dobrovoľníci. Tiež môžete prispieť kódom alebo komentárom!

Na našom fóre môžete v priateľskej atmosfére diskutovať a nájsť odpovede na vaše otázky o nových funkciách alebo všeobecne o podcastoch. 
https://forum.antennapod.org/

AntennaPod je prekladaná na Weblate dobrovoľníkmi ako ste vy:
https://hosted.weblate.org/engage/antennapod
